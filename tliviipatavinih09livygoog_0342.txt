5814

'1'- mvn

92. ‘ Quid autem vetat me de partibus quoque nobilio-
ribus praecepta vobis quaedam tradere, quid fieri expediat,
ipso opere usuque, nisi quid fallor, edoctum? Principio
igitur leges immutabili observantia colite. Plurimum in
hoc uno utilitatis est: et felicius agunt civitates, quae le·
ges etiam aliqua parte vitiosas reverentur, quam quae
semper aliquid mutantes, delectari magis emendandis
legibus quam emendatis uti videntur. Nec publice tan·
tum auctoritatem earum defenderitis, sed ipsi quoque do-
mi, sermonibus, actionibusque omnibus sequimini. Pro-
vincias pace belloque regendas optimo cuique atque peri-
tissimo mandate citra invidiam et privatae rei studium,
quod apud probos et prudentes utilitate publica vincitur.
Honores poenasque pro merito-cujusque repraesentare me-
mineritis. Familiaria bona, si necessitas postulet, pro
publicis habere ne cunctemini: publicis autem baud secus
atque alienis abstinete. Vestra gnaviter tuemini : aliena
ne concupiscite: sociorum spoliis ac contumeliis absti-
nete: hostes injuria ne provocate; provocati ne timete.
Arma semper in manibus sunto; sed haec nec in vos ipsos
invicem, nec in quenquam pacatum vertitote. Milites
alendi vobis erunt, ne aliis insidiari necessitate adigantur:
at iidem et cohibendi, ne quid mali per audaciam lasci-
viamque cuicumque inferant.

93. ‘ Sed quid ego longo sermone, quoe siut facienda
vobis, exequor? Ex his enim quoe dicta sunt, etiam eete-
rorum rationem, quaeque agenda vobis, quaeque vitanda
erunt, haud difficulter collegetitis. In hoc igitur uno
praeceptoque votoque finiam, ut sic gerentes rempublicam
felices ipsi sitis. et mihi gratiam habeatis, cujus opera ex
miserrimo statu provecti in felicissimum fueritis: ne forte
(quod absit, aberitque) gubernationi rerum impares, et
mihi poenitentiam injiciatis consilii mei, et populum Ro-
manum novis iterum periculis et bellis implicetis!

94. Haec oratio non aliter atque pro magnitudine inex-
pectatoe ⁸ rei audientium animos vario motu perculit.
Pauci mentis ejus conscii ex compacto astipulabantur:
ceterorum credentium dictis„ aut diffidentium, a diversis

8 Expectata edd. ante Crev-

